Zadanie 1
Odpowiedz na pytania:
1. Co to jest obiekt?
2. Co to jest klasa?
3. Jak nazywają się dane zawarte w obiekcie, określające jego stan?
4. Jak nazywają się funkcje zawarte w obiekcie określające jego zachowanie?
5. Co to jest konstruktor obiektu?
6. Jaki operator umożliwia dostęp do atrybutów i metod obiektu?
7. Co oznacza skrót OOP?
Zadanie 2
Zmodyfikuj przykład 1 dodając do definicji klasy Prostokat metodę obwod() obliczającą obwód prostokąta.
Wykorzystaj tę metodę do wyświetlenia obok pola również obwodu prostokąta.
Zadanie 3
Wykorzystując przykład 2 stwórz na podstawie klasy zdefiniowanej w zadaniu 2 klasę ProstokatEkstra zawierającą
dodatkowo metody wyswietl_pole() oraz wyswietl_obwod(). Wykorzystaj nowo zdefiniowane metody do
wyświetlenia pola i obwodu prostokąta.
Zadanie 4
Dodaj do zadania 3 możliwość podawania długości i szerokości prostokąta przez użytkownika.
Zadanie 5
Napisz skrypt, który tworzy klasę Osoba zawierającą:
- atrybuty: imię, nazwisko, wzrost, waga tworzone za pomocą konstruktora
- metodę powitanie, która wyświetla powitanie &quot;Witaj &lt;&lt;Imię&gt;&gt; &lt;&lt;Nazwisko&gt;&gt;”
- metodę informacje, która wyświetli informacje w formacie:
Imię i nazwisko: ... ...
Wzrost: ...
Waga: ...
Następnie skrypt zapyta użytkownika o podanie imienia, nazwiska, wzrostu i wagi, utworzy obiekt przekazując do
konstruktora podane przez użytkownika dane i uruchomi metody powitanie() oraz informacje().
Zadanie 6
Napisz skrypt, który tworzy klasę Trojkat zawierającą:
- atrybuty: a, b, c, wysokosc tworzone za pomocą konstruktora
- metodę pole, która wyświetla pole trójkąta
- metodę obwód, która wyświetla obwód trójkąta

Następnie skrypt zapyta o podanie wszystkich właściwości trójkąta i uruchomi jego metody.
Zadanie 7
Napisz skrypt, który obliczy pole i obwód koła, wykorzystując metodologię programowania obiektowego.
